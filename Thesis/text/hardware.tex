\chapter{Hardware inerciální jednotky}

\begin{figure}[h]
    \centering
    \includegraphics[width=\textwidth]{obrazky/IMUnav_H00_block}
    \caption{Blokové schéma inerciální jednotky}
\end{figure}

Hardware inerciální jednotky je realizován tak, aby umožňoval zaznamenávat hodnoty změřené inerciálními senzory a poskytovat dohromady data o rozměru 9~\ac{DoF} (akcelerometr, gyroskop a magnetometr). Jednotka také obsahuje \ac{GPS} modul s vestavěným \ac{IMU}, jehož použití by mohlo být vhodné například v prostorech s alespoň částečným pokrytím signálu \ac{GPS}.

Naměřená data je možné uložit do externí NOR Flash paměti připojené k \ac{MCU}, popřípadě lze využít i kartu typu microSD. K přenosu dat pro jejich následné zpracování v PC primárně slouží ESP32-C3, umožňující bezdrátovou komunikaci přes Wifi, nebo Bluetooth. Konektor \ac{USB} typu C umožňuje nabíjení vestavěného Li-Ion akumulátoru jednotky a komunikaci mezi PC a ESP32, \ac{GPS} modulem a hlavním \ac{MCU} skrze vestavěný \ac{USB} rozbočovač. Toto rozhraní je plánované pro použití např. ke konfiguračním, nebo ladícím účelům.

Pro jednoduchou volnost pohybu je jednotka napájena jedním Li-Ion akumulátorem velikosti 18650, při záznamu dat tedy nebude potřeba externího zdroje energie. Grafický \ac{OLED} displej a 4 tlačítka slouží jako uživatelské rozhraní při používání jednotky.

\section{Akcelerometr a gyroskop} \label{AccGyroText}
Jednotka obsahuje dvě 6~\ac{DoF} \ac{IMU} (gyroskop s akcelerometrem) rozdílných parametrů a řádově rozdílné ceny. Takto odlišné součástky byly vybrány proto, aby bylo možné porovnat vliv přesnosti, šumu, biasu a driftu senzorů na následně zpracovaná data.
V tabulce \ref{table:fyzikalniPorovnaniIMU} jsou porovnány důležité parametry senzorů MPU6050 a ADIS16505-2. Pro účely inerciální navigace je důležitý zejména nízký bias a drift senzorů, aby při integraci dat k vyhodnocení polohy nebyla integrována i driftová chyba, což má za výsledek velmi nepřesné zpracování hodnot. \cite{Blocher2021322}

\input{text/tabulky/gyroAccParams}

Integrovaný obvod MPU6050 je standardní 6 osé \ac{MEMS} \ac{IMU}, vhodné mimo jiné pro použití v mobilních zařízeních a dalších podobných aplikacích. Jeho vnitřní gyroskop a akcelerometr má softwarově přepínatelné rozsahy měřených veličin. Kromě inerciálních senzorů má i vestavěný signálový procesor pro fúzi a filtrování dat přímo v integrovaném obvodu. Tato funkce může být vhodná pro odlehčení výpočetního výkonu hlavního procesoru, ovšem pro účely této práce nebude signálový procesor využit, jelikož se měřená data budou zpracovávat až po jejich naměření v PC, ne v reálném čase. Vzorkovací frekvence gyroskopu je 8 kHz a akcelerometru 1 kHz, oba senzory mají 16bitové rozlišení.
\cite{euxR3Yh5ol4JWNAi}

MPU6050 disponuje rozhraním \ac{I2C} s maximální frekvencí hodinového signálu 400 kHz. \cite{euxR3Yh5ol4JWNAi}
Pokud bychom chtěli vyčítat ze senzoru data při maximální možné vzorkovací frekvenci, byla by potřeba minimální přenosová rychlost sběrnice:
\begin{equation}
f_{\
mathrm{clk}}=3~\mathrm{osy} \cdot(f_{\mathrm{gyro}} + f_{\mathrm{acc}})\cdot (\mathrm{16bitů} + 2 \cdot \mathrm{ACK})=3\cdot(8000+1000)\cdot(16+2)=\SI{486}{\kilo\hertz}
\end{equation}
Při vyčítání dat o maximální vzorkovací frekvenci jsme omezeni samotným \ac{I2C} rozhraním senzoru (využití maximální vzorkovací frekvence je teoreticky možné krátkodobě, pomocí interního 1kB FIFO zásobníku).\cite{euxR3Yh5ol4JWNAi}

Jelikož pro účely inerciální navigace stačí vzorkovací frekvence dat v  řádu stovek~Hz \cite{Wei2022}, tak není tato limitace omezující. Senzor je propojen s hlavním \ac{MCU} přes \ac{I2C} sběrnici s frekvencí hodinového signálu 400 kHz a není sdílena s žádným jiným zařízením, aby bylo možné, v případě potřeby, využít maximální dostupný potenciál senzoru (i přestože je reálná potřeba vzorkovací frekvence nižší).

Integrovaný obvod ADIS16505-2 je precizní 6 osé \ac{MEMS} \ac{IMU}, vhodné pro použití v průmyslových a navigačních aplikacích s poměrně nízkým driftem a vysokou přesností. Na rozdíl od MPU6050 nemá přepínatelný dynamický rozsah, je fixně daný variantou součástky. Vzorkovací frekvence gyroskopu i akcelerometru je 2 kHz, oba senzory mají 32bitové rozlišení. S hlavním \ac{MCU} komunikuje přes sběrnici \ac{SPI} s maximální frekvencí hodinového signálu 2,1 Mhz. \cite{UZFqHmQU7ZzI3OLB} Pokud budeme chtít vyčítat data ze senzoru při maximální možné vzorkovací frekvenci, bude potřeba minimální přenosová rychlost sběrnice: 
\begin{equation}
f_{\mathrm{clk}}=3~\mathrm{osy} \cdot(f_{\mathrm{gyro}} + f_{\mathrm{acc}})\cdot \mathrm{32bitů}=3\cdot(2000+2000)\cdot 32=\SI{384}{\kilo\hertz}
\end{equation}
Nejsme tedy omezeni maximální frekvencí hodinového signálu a můžeme teoreticky využívat senzor i při nejvyšší možné rychlosti.

Výrobce prodává tento obvod ve variantě 100 pinového \ac{BGA} čipu, ale i jako vývojovou desku osazenou senzorem a kolíkovou lištou (obrázek \ref{fig:ADIS16505PCB}) pro jednodušší práci s osazením \ac{DPS}. \cite{UZFqHmQU7ZzI3OLB} Hardware jednotky byl navržen tak, aby bylo možné využít jak samotný \ac{BGA} čip, tak i hotový modul s konektorem.

\begin{figure}[h]
    \centering
    \includegraphics[width=0.4\textwidth]{obrazky/ADIS16505PCB}
    \caption{IMU verze ADIS16505-2/PCBZ}
    \label{fig:ADIS16505PCB}
\end{figure}

\section{Magnetometr}
Vzhledem k tomu, že výběr komerčně dostupných 9 \ac{DoF} (akcelerometr, gyroskop a magnetometr) je značně omezený, popřípadě součástky prodávané jako devítiosé IMU jsou ve skutečnosti moduly více součástek na jedné desce, tak je ve výsledném obvodovém zapojení použit senzor magnetické indukce jakožto samostatná součástka. 

Přestože fúze dat z magnetometru může mít pozitivní dopady na zmenšení chyby trajektorie \cite{Tkhorenko2018}, jeho použití uvnitř budov je značně omezené vzhledem k jednoduché ovlivnitelnosti měření blízkými feromagnetickými látkami, silovými rozvody elektřiny a pod. Proto nebyly na výběr magnetometru kladeny vysoké požadavky a slouží spíše pro porovnání vlivu přítomnosti / absence naměřených dat z tohoto senzoru.

K tomuto účelu byl vybrán běžně dostupný obvod LSM303AGR, který kromě magnetometru v pouzdře obsahuje i akcelerometr, ten ovšem nebude pro potřeby práce využit, jelikož tuto funkci obstarávají součástky z kapitoly \ref{AccGyroText}.

Magnetometr komunikuje s hlavním \ac{MCU} přes sběrnici \ac{I2C} s maximální vzorkovací frekvencí 150 Hz, dynamickým rozsahem $ \pm \SI{4.915}{\milli\tesla} $ a 16bitovým rozlišením. \cite{RD5DwZcremhT6bgp}

\section{GNSS}
Zajímavou a uživatelsky přívětivou kombinaci \ac{GNSS} a inerciální navigace poskytuje například firma u-blox s řadou modulů podporující funkci „dead reckoning“. Jedná se o navigační moduly s vestavěným \ac{IMU}, určené zejména do oblasti automobilového průmyslu. Jejich typický příklad použití, dle výrobce, je navigace aut, kdy při běžném provozu je zafixovaný signál z \ac{GNSS} a při výpadku signálu (vjezd do garáže, tunelu apod.) je navigace modulem stále poskytována na základě dat z \ac{IMU}. \cite{DLQg9bT6V1GWKhxh}

Navigační modul u-blox NEO-M8U byl vybrán a implementován do obvodového zapojení inerciální navigační jednotky.
Výrobce udává, že modul zvládne odhadovat polohu po ztrátě signálu \ac{GNSS} po dobu 60 s s typickou odchylkou 10 \% trajektorie. Dále také modul při zapnutí odpovídající funkce umí využít interní \ac{IMU} ke zvýšení maximální rychlosti aktualizace polohy až na 30 Hz. Jeho využití v rámci této práce může být různé, například pro navigaci v místech s alespoň částečným pokrytím signálu \ac{GNSS}. \cite{DLQg9bT6V1GWKhxh}

NEO-M8U umí využívat všechny světové navigační systémy (uvedeny v tabulce~\ref{table:gnssBands})
\input{text/tabulky/gnssBands}
Tento modul komunikuje s hlavním \ac{MCU} přes sběrnici \ac{UART}, pomocí standardizovaných \ac{NMEA} příkazů v textové podobě, nebo pomocí binárního protokolu \ac{UBX}, který je specifikován výrobcem. Použití protokolu \ac{NMEA} je omezené pouze na standardní funkce \ac{GNSS} modulů, pokud chceme využít speciálních funkcí, například inerciální navigace, je nutné použít proprietární protokol \ac{UBX}. \cite{DLQg9bT6V1GWKhxh} NEO-M8U také disponuje \ac{USB} portem, skrz který je možné modul ovládat a konfigurovat pomocí PC aplikace výrobce. Tento port je připojen na integrovaný \ac{USB} rozbočovač a lze jej využít například pro vývojové účely.

\section{Paměť}
\input{text/tabulky/memoryBW}
V případě, že bychom chtěli zaznamenávat data ze všech senzorů při jejich maximálních vzorkovacích frekvencích, nebude množství změřených dat zanedbatelné. V tabulce \ref{table:memoryBW} je hrubý odhad potřebné rychlosti záznamu dat pro tento krajní případ. Pokud bude měření trvat např. 2 minuty, vygenerujeme dohromady 12 MB dat, což převyšuje velikost paměti většiny dostupných \ac{MCU}.

Z tohoto důvodu je v obvodovém zapojení inerciální jednotky implementována 32MB NOR Flash paměť, propojená s hlavním \ac{MCU} přes sběrnici QUADSPI s maximální možnou hodinovou frekvencí 120 Mhz, měla by tedy být pro potřeby této aplikace dostačující. \cite{CgaRYSTpwKhEZZr7}

Kromě výše popsané Flash paměti jednotka obsahuje i slot na microSD kartu, která by z uživatelského hlediska mohla být jednodušší k použití, ovšem při zápisu může latence SD karty být (krátkodobě) až stovky ms \cite{Kraewinkel2020}. To by mohlo znemožnit její použití v případě, že by hlavní \ac{MCU} měl nedostatek volné paměti RAM pro krátkodobé uchování dat, proto bude o její využití rozhodnuto až později.

\section{Uživatelské rozhraní}
\begin{figure}[h]
    \centering
    \includegraphics[width=0.3\textwidth]{obrazky/OLED}
    \caption{Fotografie grafického OLED displeje}
\end{figure}
Pro ovládání uživatelem disponuje jednotka grafickým \ac{OLED} displejem s úhlopříčkou 0,96 palce a rozlišením $ 128 \times 64 $ pixelů, který je připojený přes sběrnici \ac{I2C}. Společně s 4 tlačítky by měl poskytnout dostatečně univerzální a pohodlné uživatelské rozhraní.

\section{Napájení} \label{napajeni}
Inerciální jednotka je napájena z jednoho Li-Ion akumulátoru velikosti 18650. Nabíjení je realizováno obvodem BQ24075RGT, který monitoruje nabíjecí odebíraný proud jednotkou. Proud, kterým je nabíjen akumulátor je regulován tak, aby nepřekročil maximální hranici 900 mA z USB portu. \cite{F5eZCtr2LLRsr9NT}

Všechny součásti inerciální jednotky (až na \ac{RTC} a zálohovací registry hlavního \ac{MCU} a \ac{GPS} modulu) jsou napájeny skrz DC/DC měnič z výstupního vývodu tohoto nabíjecího obvodu. V případě, že je připojena jednotka do \ac{USB} a nabíjí se, na výstupním pinu nabíjecího obvodu je napájecí napětí USB portu. Díky tomu nedochází k velkým ztrátám pokud je jednotka zapnuta a nabíjí se zároveň. Jestliže je \ac{USB} odpojeno, skrz interní tranzistor je jednotka napájena z akumulátoru. \cite{F5eZCtr2LLRsr9NT}

Nabíjecí obvod také umožňuje kompletní odpojení napájení jednotky přes jeden z vývodů. Toho je využito pro ochranu akumulátoru proti podvybití pomocí zapojení S/R klopného obvodu na napájení \ac{USB} a jednoho z výstupů procesoru. Napětí akumulátoru je měřeno pomocí \ac{ADC} mikrokontroléru. Jestliže klesne pod definovanou úroveň, pomocí pulzu bude celý obvod odpojen od napájení až do té doby, dokud uživatel znova nepřipojí jednotku do \ac{USB} portu.

\input{text/tabulky/powerConsumption}

Vzhledem k většímu počtu součástek není odebíraný proud z 3,3V napájecí větve malý (zhruba 0,5 A, viz. tabulka \ref{table:currentConsumption}). Budeme-li uvažovat rozsah výstupního napětí nabíjecího obvodu 3,5 V (vybitý akumulátor) až 5 V (zařízení připojené do \ac{USB}) zjistíme, že pro napájení 3,3V větve není vhodný lineární regulátor, zejména kvůli vysokému ztrátovému výkonu. Ten je v krajním případě:

\begin{equation}
P_{\mathrm{ztrátový}} = (U_{\mathrm{USB}}-U_{\mathrm{IO}})\cdot I_{\mathrm{IO}}=(5-3,3)\cdot 0,5= \SI{0,85}{\watt}
\end{equation}

Proto byl na napájení hlavní 3,3V větve vybrán spínaný regulátor TPS62823. Jedná se o buck (snižující) měnič s integrovaným výkonovým tranzistorem pracujícím na frekvenci 2,2 MHz. Díky vyšší spínací frekvenci je možné využít menší komponenty, zejména cívku a filtrační kondenzátory na výstup, ovšem je potřeba dodržet doporučovaná pravidla při návrhu desky pro omezení rušení a velkých proudových smyček. Rozsah napájecího napětí čipu je 2,4 až 5 V, maximální výstupní proud 3 A. \cite{mGnys3WmOkWuaQHN}

Minimální napětí, na které můžeme nechat akumulátor vybít je dáno odpory přechodů Drain-Source vnitřních tranzistorů nabíjecího obvodu, DC/DC měniče a stejnosměrným odporem cívky. V tomto případě bude regulátor pracovat v módu s minimální střídou. \cite{mGnys3WmOkWuaQHN} Toto napětí je:
\begin{equation}
\begin{matrix}
 U_{\mathrm{batMin}} = U_{\mathrm{out}} + I_{\mathrm{out}} \cdot (R_{\mathrm{DS(charge)}} + R_{\mathrm{DS(conv)}} + R_{\mathrm{DC(L)}})= \\
  =3,3 + 0,5 \cdot (0,05 + 0,026 + 0,014) = \SI{3,345}{\volt}
\end{matrix}
 \end{equation}

\section{Hlavní procesor}
Požadavky na výběr hlavního procesoru byly z velké části dané počtem a druhem potřebných periferií, které jsou popsané v tabulce \ref{table:MCUperiferie}.
Dále byly z podskupiny procesorů disponujících všemi periferiemi z tabulky \ref{table:MCUperiferie} vybrány takové, které mají velikost vnitřní FLASH paměti alespoň 512 kB, abychom nebyli při vývoji Firmwaru jednotky omezeni velikostí programu. Pouzdra procesorů byla vybrána taková, aby se s nimi dalo jednoduše pracovat, z toho důvodu byla vyloučena pouzdra typu \ac{BGA}. 
V neposlední řadě byla zvážena i dostupnost vybíraných procesorů u nejobvyklejších distributorů elektronických součástek, aby bylo možné v případě potřeby výrobu jednotky opakovat.

\input{text/tabulky/MCUperiferie}

Na základě těchto požadavků byl vybrán mikrokontrolér \emph{STM32F446VET6}. Jedná se o 32bitový Arm Cortex-M4 procesor z portfolia „high performance“ mikrokontrolérů výrobce STMicroelectronics. Splňuje všechny výše zmíněné minimální požadavky, v obvodovém zapojení byla použita i USB periferie procesoru, která může mít různá využití. Procesor obsahuje 512 kB paměti Flash a 128 kB paměti RAM, maximální hodinová frekvence je 180 MHz a disponuje matematickým koprocesorem pro operace s plovoucí desetinou čárkou. Vzhledem k počtu \ac{GPIO} v zapojení inerciální jednotky byla vybrána varianta procesoru v pouzdře LQFP100. \cite{csdGtKJDMSdbwJ9r}

\section{ESP32}
Pro splnění požadavků zadání práce je potřeba, aby mohla inerciální jednotka komunikovat bezdrátově s PC zpracovávajícím data. Pro tento úkol byl vybrán bezdrátový modul ESP32-C3-Mini. Jedná se o jeden z novějších produktů portfolia bezdrátových modulů firmy Espressif. Podporuje standard WiFi 802.11 b/g/n a Bluetooth~LE~5. \cite{zJ7x5ye8Y5eJn1E2}

Tento modul je v obvodovém zapojení použit čistě jako bezdrátové rozhraní, neobsluhuje žádné další \ac{GPIO} kromě 2 \ac{UART} sběrnic. První sběrnice \ac{UART} je připojena pomocí USB-serial převodníku CH340 na \ac{USB} rozbočovač v inerciální jednotce. Toto rozhraní slouží pro nahrávání, popřípadě aktualizaci vestavěného AT firmwaru výrobce. V případě, že by poskytovaný firmware výrobce nedostačoval, nebo nebyl vhodný pro potřeby naší aplikace, bude možné pomocí tohoto rozhraní nahrát vlastní obslužný firmware pro ESP32.

Druhá sběrnice \ac{UART} je připojena k hlavnímu \ac{MCU} inerciální jednotky. Kromě standardních pinů Rx a Tx jsou propojeny i piny pro řízení toku, které by bylo možné použít na zjednodušení časování komunikace.

\section{Testování s vývojovými stavebnicemi}
Pro účely vyzkoušení fúze dat z \ac{GNSS} modulu a inerciálních senzorů byl navržen 3D tištěný držák (na obrázku \ref{fig:devBoards}) pro upevnění vývojových stavebnic osazených NEO-M8U a ADIS16505 s potřebnými periferními obvody na připojení k PC přes \ac{USB}. Pomocí skriptů v Pythonu je možné ukládat data z obou senzorů do csv souborů a ty následně spojit.

Vzhledem k asynchronnosti \ac{USB} komunikace bylo složité udržet definované vzorkovací kmitočty, popřípadě vzorkovat data z \ac{GNSS} a \ac{IMU} zároveň. Z tohoto důvodu byly desky použity na základní otestování a rozsáhlejší zpracování dat bude provedeno až s vlastní deskou hardwaru popsaném v kapitole \ref{hardware}.
\begin{figure}[h] 
    \centering
    \includegraphics[width=0.9\textwidth]{obrazky/devBoards}
    \caption{Testovací přípravek s vývojovými deskami}
    \label{fig:devBoards}
\end{figure}

\chapter{Realizace hardwaru} \label{hardware}
\begin{figure}[h]
    \centering
    \includegraphics[width=\textwidth]{KiCad/3Dboard}
    \caption{3D model navržené DPS}
    \label{fig:3Dboard}
\end{figure}

Schéma i \ac{DPS} byla navržena v programu KiCad. V příloze \ref{schemaApp} je schéma inerciální jednotky rozdělené do několika logických bloků. Příloha \ref{placementApp} obsahuje pohled na osazení součástek vrchní vrstvy a přílohy \ref{TopApp} až \ref{BottomApp} obsahují nákres jednotlivých vrstev mědi. Na obrázku \ref{fig:3Dboard} je vygenerovaný 3D model \ac{DPS}. Celý projekt programu KiCad je také dostupný v elektronické příloze.

Inerciální jednotka je realizována jako čtyřvrstvá deska plošných spojů o velikosti $ 100 \times 100 $ mm s uspořádáním vrstev popsaném v tabulce \ref{table:signalStackup}.
\input{text/tabulky/signalStackup}

Typ a tloušťka substrátu \ac{DPS} byla vybrána v konfiguraci JLC04161H-7628, jejich mechanické uspořádání a dielektrické vlastnosti jsou popsané v tabulce \ref{table:materialStackup}. Pomocí kalkulačky výrobce byly vypočteny potřebné hodnoty požadovaných šířek a mezer spojů mikropáskového vedení pro impedanci \SI{50}{\ohm} a \SI{90}{\ohm}. Hodnoty pro vedení o impedanci \SI{50}{\ohm} byly použity při návrhu cest mezi \ac{GPS} modulem a \ac{SMA} anténou. Šírka a vzdálenost diferenciálního páru o impedanci \SI{90}{\ohm} byla použita při návrhu \ac{USB} části zapojení.
\input{text/tabulky/materialStackup}

Většina pouzder pasivních součástek byla vybrána o velikosti 0603, což by mělo poskytnout dostatečný kompromis mezi velikostí výsledné desky a možností ruční výměny součástky pro případné opravy na prvním prototypu. Prototypová deska je také opatřena měřícími body na napájecích větvích a konektorovými hřebínky na digitálních komunikacích pro možnost připojení osciloskopu, nebo logického analyzátoru na odposlouchávání komunikace mezi \ac{MCU} a jednotlivými senzory. 

\section{Konstrukce}

Všechny SMD součástky, kromě \ac{GNSS} a \ac{IMU} modulu byly osazeny strojově, zbylé součástky a konstrukční prvky ručně. Vzhledem k tomu, že deska byla navržena pro možnost výběru použití BGA, nebo PCB varianty ADIS16505, tak v případě použití hotového modulu je potřeba použít izolační desku, která zamezí nežádoucím zkratům mezi odkrytými ploškami neosazeného BGA pouzdra a PCB varianty inerciálního modulu. K tomuto účelu byl navržen jednoduchý 3D tištěný izolační prvek, který je vložen mezi jednotlivé desky, znázorněn na obrázku \ref{fig:adisIsolator}.

\begin{figure}
     \centering
     \begin{subfigure}[b]{0.45\textwidth}
         \centering
         \includegraphics[width=\textwidth]{obrazky/isolatorADIS}
         \caption{Fotografie umístěného izolátoru}
       
     \end{subfigure}
     \hfill
     \begin{subfigure}[b]{0.45\textwidth}
         \centering
         \includegraphics[width=\textwidth]{obrazky/ModelIsolatorADIS}
         \caption{3D model izolátoru}
         
     \end{subfigure}
        \caption{Izolační podložka IMU}
        \label{fig:adisIsolator}
\end{figure}

Obdobné izolační podložky byly také navrženy a použity při montáži distančních sloupků držící \ac{OLED} displej.

\begin{figure}
     \centering
     \begin{subfigure}[b]{0.45\textwidth}
         \centering
         \includegraphics[width=\textwidth]{obrazky/boxNoLid}
         \caption{3D model krabičky bez víka}
       
     \end{subfigure}
     \hfill
     \begin{subfigure}[b]{0.45\textwidth}
         \centering
         \includegraphics[width=\textwidth]{obrazky/boxWithLid}
         \caption{3D model krabičky s víkem}
         
     \end{subfigure}
        \caption{3D model krabičky}
        \label{fig:boxModel}
\end{figure}

Dále byla navržena a vyrobena 3D tištěná montážní krabička (obrázek \ref{fig:boxModel}) pro ochranu citlivých komponent zařízení při běžném užívání a manipulaci. Veškeré modely v této práci jsou navrženy pomocí 3D \ac{CAD} programu Fusion 360 od firmy Autodesk. Ve spodní části krabičky jsou přidané závitové vložky, které byly teplem vlisovány do plastového dílu pomocí mikropájky. \ac{DPS} je připevněna k tomuto dílu pomocí čtveřice nylonových distančních sloupků, které zároveň slouží jako vzpěry pro vrchní díl krabice. Sestavené zařízení je na obrázku \ref{fig:boxPhoto}.

\begin{figure}
     \centering
     \begin{subfigure}[b]{0.4\textwidth}
         \centering
         \includegraphics[width=\textwidth]{obrazky/imuNavPCB}
         \caption{Spodní díl krabičky s deskou}
       
     \end{subfigure}
     \hfill
     \begin{subfigure}[b]{0.4\textwidth}
         \centering
         \includegraphics[width=\textwidth]{obrazky/ImunavFront}
         \caption{Hotová sestava}
         
     \end{subfigure}
        \caption{Fotografie zařízení}
        \label{fig:boxPhoto}
\end{figure}

\section{Ověření základních funkcí hardwaru jednotky}
Při prvním zapnutí desky byl k napájení použit laboratorní zdroj s proudovým omezením místo Li-Ion akumulátoru, aby v případě chyby v zapojení byla šance poškození co nejvíce omezena. Zařízení při použití napájecího napětí 4 V odebíralo proud zhruba 198 mA, což je v tolerovaných mezích. Dále bylo zkontrolováno, zdali 3,3V snižující měnič, který napájí všechny citlivé komponenty pracuje správně. Bylo změřeno napětí 3,313 V na jeho výstupu, je tedy v pořádku.

Jako další důležitý blok byla zkontrolována funkčnost S/R klopného obvodu, která poskytuje ochranu proti podvybití, popsanou v kapitole \ref{napajeni}. K tomuto byl vytvořen jednoduchý firmware procesoru, který průběžně měří napětí akumulátoru pomocí \ac{ADC} a v případě, že klesne pod úroveň 3,5 V přepne pin na vstupu KO do stavu log. 1. Tento stav byl simulován postupným snižováním výstupního napětí laboratorního zdroje. K vypnutí zařízení došlo při 3,54 V a ve vypnutém stavu zařízení odebíralo proud $ \SI{19,73}{\micro\ampere} $, což je spotřeba samotných klopných obvodů a \ac{RTC} zálohovacích registrů \ac{MCU} a \ac{GNSS} modulu. Při tomto napětí zbývá v akumulátoru zhruba 10 \% energie \cite{Cheruiyot2022914}, můžeme tedy vypočítat jak dlouho je možné ponechat zařízení softwarově vypnuté se sepnutým hlavním vypínačem, aniž by došlo k degradaci akumulátoru:

\begin{equation}
t = \dfrac{C\cdot 0,1}{I}=\dfrac{2,9\cdot 0,1}{19,73 \cdot 10^{-6}}= \SI{1.68}{\roku}
\end{equation}
Kde C je kapacita akumulátoru v Ah a I je proudový odběr vypnutého zařízení.

Při připojení zařízení ke zdroji pomocí \ac{USB} bylo napájení obnoveno, což je žádoucí. Také byla zkontrolována proudová spotřeba při nabíjení akumulátoru pomocí orientačního \ac{USB} měřicího přístroje TC66C, ta byla 751 mA v případě, že je zařízení zapnuté a akumulátor se nabíjí.

Další části zařízení jsou úzce vázány na software, jejich funkčnost byla tedy postupně testována při vývoji. Později byl odhalen drobný nedostatek co se hardwarového návrhu týče, a to v oblasti \ac{RTC} periferie hlavního procesoru. Ta slouží k udržení aktuálního času, který je možné synchronizovat například pomocí \ac{GNSS}. Z tohoto důvodu výrobce \ac{MCU} umožňuje napájet periferii pomocí separátního pinu \emph{VBAT} který je využíván při vypnutém hlavním napájení a má velice malý proudový odběr, jehož zdrojem je lineární napěťový regulátor s malým klidovým proudem připojeným přímo k akumulátoru. Vzhledem k tomu, že tato funkcionalita není pro aplikaci inerciální navigace klíčová a jedná se pouze o možnost zvýšení pohodlí uživatele, tak nebyly kladeny vysoké nároky na její přesnost, proto nebyl zapojen externí nízkofrekvenční krystalový oscilátor \emph{LSE} s domněním, že bude postačovat pouze interní oscilátor \emph{LSI RC}. Ukázalo se ovšem, že z napájecí domény \emph{VBAT} je poskytováno napájení pouze externímu nízkofrekvenčnímu oscilátoru, nikoliv internímu \cite{csdGtKJDMSdbwJ9r}. Z tohoto důvodu byl dodatečně přidán 32,768kHz krystal, společně se zatěžovacími kondenzátory (viz. obrázek \ref{fig:RTCcrystal}), který byl po otestování připevněn lepidlem.


\begin{figure}[h]
    \centering
    \includegraphics[width=0.8\textwidth]{obrazky/RTCcrystal}
    \caption{Dodatečná oprava RTC oscilátoru}
    \label{fig:RTCcrystal}
\end{figure}





